Utvärdering av designprinciper
==============================

Uppgiften handlar om att välja ut tre olika webbplatser och och studera dem utifrån aspekten designprinciper. Försöka att identifiera om de använder sig av några  designprinciper samt något annat tongivande för designen i deras webbplats.

Designelement är punkt, linje, form (eng. shape), 3D-form (eng. form), färg, värde (ljust/mörkt eng. value), rymd och textur. Formerna kan vara geometriska, organiska, krökta etc.

Designprinciper appliceras på designelement för att få ihop det till en grafisk design. Exempel på designprinciper är harmoni, balans, hierarki, skala/proportion, dominans, likheter och kontraster.

Urval
-----------------------

Jag utgick ifrån webbplatser som jag trodde skulle vara spännande att titta på ur ett designperspektiv. Denna hösten har jag läst kursen från följande högskolor och universitet. Är webbplatserna lockande? Intressanta? Snygga? Snabba? Hur ser de till att få fler studenter?

Jag valde följande webbplatser:  
1. [Mälardalens högskola:](https://www.mdh.se/)  
2. [Linköpings universitet:](https://liu.se/)  
3. [Blekinge Tekniska högskola:](https://www.bth.se)  

Metod
-----------------------

Framför allt så använde sig mig av materialet i genomgångarna och på dbwebb, för jag tycker att det är bra.
Men jag använde också [Wikipediasidan om Designelement och Designprinciper](https://en.wikipedia.org/wiki/Visual_design_elements_and_principles), referens [1], som grund för mina utvärderingar.

För varje webbplats:  
1. Ta en snapshot (bild) på webbplatsen.  
2. Kommentera webbplatsens mål och syfte. Varför finns webbplatsen till?  
3. Kommentera webbplatsens design och vad som kännetecknar den rent allmänt.  
4. Kommentera om du själv anser att designen gynnar webbplatsens mål och syfte, och/eller vilken känsla som designen ger.  
5. Lyft fram den eller de designprinciper du anser kännetecknar webbplatsens design och exemplifiera. Notera gärna vilka designelement som använts.  
6. Kika om designprinciperna som används är lika/olika för framsidan och undersidorna och kommentera.  

Alla resultat noteras i tabellen för respektive webbplats under rubriken *Resultat*. Resultaten analyseras sedan under rubriken *Analys*.

Resultat
-----------------------

Här kommer resultaten från min studie av de tre webbplatserna Mälardalens högskola, Linköpings universitet och Blekinge Tekniska högskola. Alla tre webbplatserna har samma mål och syfte och det är att presentera sig som ett attraktivt lärosäte. Studenter ska bli lockade av att studera där och övriga ska bli lockade av att jobba där. Ett lärosäte är ju inte bara en skola för studenterna utan ska vara en attraktiv arbetsplats också. Dessutom ska det ju ha rykte om sig ute i arbetslivet så att studenter från lärosätet får jobb.

### Mälardalens högskola

Den här webbplatsen presenterar Mälardalens högskola, MDH, för studenter, forskare och anställda på skolan. Allt som du som student och anställd kan tänkas behöva ska finnas här.

#### Snapshot

[FIGURE src=image/mdh.png class="center" caption="Startsida för Mälardalens högskola."]  

#### Resultat

| Design  | Kännetecken | Designelement | Designprinciper |
|------------|--------------|--------------|--------------|
| Sparsmakad, lite gammeldags men ändå ganska modern | Stora bilder, loggan, utbildningar, forskning, nyheter | Pilar, Streck, Former | Harmoni med bilderna , balanserad och enhetlig |

Webbplatsen visar alla bilderna under varandra när sidan är mindre än cirka 1270 pixlar, säkert för att den ska ha bra responsivitet på mindre skärmar.

### Linköpings universitet

Den här webbplatsen presenterar Linköpings universitet, LiU, för studenter, forskare och anställda på skolan. Allt som du som student och anställd kan tänkas behöva ska finnas här.

#### Snapshot

[FIGURE src=image/liu.png class="center" caption="Startsida för Linköpings universitet."]

#### Resultat

| Design  | Kännetecken | Designelement | Designprinciper |
|------------|--------------|--------------|--------------|
| Känns modern med fräscha bilder | Loggan, utbildning, forskning, samverkan, roboten | Former, streck, milda färger | Harmonisk och enhetlig med variation på storleken på bilderna. |



### BTHs webbplats

Den här webbplatsen presenterar Blekinge Tekniska Högskola, BTH, för studenter, forskare och anställda på skolan. Allt som du som student och anställd kan tänkas behöva ska finnas här.

#### Snapshot

[FIGURE src=image/bth.png class="center" caption="Startsida för Blekinge Tekniska Högskola."]

#### Resultat

| Design  | Kännetecken | Designelement | Designprinciper |
|------------|--------------|--------------|--------------|
| Känns kul med den rörliga flashbilden, enhetlig, få färger | Rörliga bilder, loggan, utbildning, forskning, samverkan, närheten till havet | Former, streck, vitt och blått med ljusgrå bakgrund för att få vissa fält att stå ut | Rörelse, harmoni, balans, variation på storleken på bilderna och sättet man presenterar nyheter på. |


Analys
-----------------------

Gemensamt för alla webbplatserna är att de är balanserade och harmoniska och dessutom ser bra ut på små skärmar. Alla webbplatserna är snygga och relativt snabba.

Alla webbplatserna har ju samma syfte; att locka studenter, forskare och andra anställda dit. Men jag tycker att Linköpings webbplats är mest intressant och det tack vare innehållet, bilderna och designen. Blekinges webbplats är mest lockande och det beror mest på den rörliga flashbilden. MDH känns lite tråkig i sammanhanget, jag kan inte riktigt förklara varför, det är bara en känsla.

#### Mälardalens högskola

Webbplatsen visar alla bilderna under varandra när sidan är mindre än cirka 1270 pixlar, säkert för att den ska ha bra responsivitet på mindre skärmar.
Designen känns lite sparsmakad, inte så modern och då får jag känslan av att MDH inte är en så modern högskola. Den har många stora bilder och lite text som är väldigt stor. När jag ställer om för internationella studenter, så lägger jag märke till att de bytt ut bilden och informationen om Musikhjälpen mot internationella forskarstudenter med ett kul projekt.

När jag klickar på menyknappen (hamburgermenyn) så blir hela skärmen en meny, det gillar jag inte. Det hade väl kunnat vara kvar en bild i bakgrunden. Jag saknar också en ikon uppe på fliken. De andra två lärosätena har sin logga där och det gör det lättare att hitta när man har många flikar öppna.

Startsidan och undersidorna har någorlunda samma design så att man känner igen sig. Men inte sidan om forskarstudier som är mycket tråkig och sparsmakad - den innehåller bara text och vitt och lite beige.

#### Linköpings universitet

Jag gillar webbplatsen mcyket. Den känns modern och nytänkande. Första bilden visar att LiU tänker på klimatet, en fråga som är väldigt aktuell och det visar att de vill hänga med. Jag gillar inte den mintgröna färgen bakom nyheter, den känns barnslig och pastellig. Jag gillar att det är en gul prick i bilden från Campus för det drar till sig uppmärksamhet.

Startsidan och undersidorna har samma design, så jag känner igen mig och det känns bra.

#### BTHs webbplats

Den rörliga flashbilden gör webbplatsen spännande och lockande. Den visar upp campus och Karlskrona på ett bra sätt. Jag gillar att sidan är varierad med kalendern. Jag gillar att webbplatsen har två lite starkare blå nyanser. Det känns kul.

Jag gillar att man lyfter fram att BTH är värlsledande inom mjukvaruforskning. De tunna och oregelbundna strecken på bilden gör att mina ögona dras till bilden om mjukvaruforskning.

Startsidan och undersidorna har lite olika design men är tillräckligt lika för att jag ska känna att de tillhör samma webbplats. Fast under *Forskning=>Forska på BTH* så känns sidan lite för annorlunda, för jag fick kolla att jag var på BTHs webbplats. Sidan känns intressant och är fin men förutom loggan så är det inget som påminner om första sidan. Under *Utbildning=>Program* så har de använt en rosa accentfärg till det blå, kanske för att man ska vakna till på en för övrigt lite tråkig sida.

Referenser
-----------------------

[1] [Visual design elements and principles](https://en.wikipedia.org/wiki/Visual_design_elements_and_principles)

Övrigt
-----------------------

Författare: Marie Grahn  
Diskussionsgrupp: ingen
