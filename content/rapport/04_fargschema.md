Tre webbplatser för friidrottare
=======================

Uppgiften handlar om att välja ut tre olika webbplatser och utvärdera deras färgpalett och typografi samt argumentera kring valet av färg kontra den känsla som du tror webbplatsen eventuellt vill signalera med sitt färgval.

Urval
-----------------------

Det var svårt att göra ett urval som hade ett tema eller en tanke. Jag utgick ifrån webbplatser som jag gärna besöker och som dessutom är mitt stora intresse; friidrott.

Jag valde följande webbplatser:  
1. Svenska friidrottsförbundet: http://www.friidrott.se/   
2. Svensk friidrotts veteranstatistik: http://www.friidrott.info/veteran/  
3. VEM inomhus i Braga 2020: https://www.emaci2020braga.com/en  

Svenska friidrottsförbundets webbplats valde jag för att jag är där ofta och hittar där all information jag behöver om friidrott, tävlingar och resultat. Svensk friidrotts veteranstatistik valde jag för att jag är nyfiken på hur den är uppbyggd och dessutom är det en sida där jag kollar hur mina tävlingsresultat ligger till jämfört med andras. Den ser ganska enkel och minimalistisk ut. Webbplatsen; VEM inomhus i Braga valde jag för att det är ett mästerskap jag är intresserad av och dessutom är den helt ny och förhoppningvis använder sig av nya djärva grepp.  


Metod
-----------------------

Jag använde *Adobe Color CC* som är ett RYB färghjul, där R står för röd (Red), Y för gul (Yellow) och B för blå (Blue). Jag laddade upp snapshotbilden för varje webbplats och sen gav *Adobe Color CC* mig dess färgpalett. Sen använde jag *Google Chromes Developers Tools* och *View page source* för att hitta typsnitt för H1, H2, H3 och brödtexten samt om det är serif eller sans-serif. Dessutom använde jag mig av *WebAim Contrast checker* för att kontrollera kontrasten på webbplatserna.

För varje webbplats:  
1. Ta en snapshot (bild) på webbplats.  
2. Dokumentera och visualisera färgpaletten som används.  
3. Notera vilken typ av färgschema som använts.  
4. Notera om och vilken accentfärg som använts.  
5. Notera val av typsnitt för H1-H3 samt brödtext, kommentera om det är serif eller sans-serif.  
6. Notera i en mening om du anser att webbplatsens färgval och typografi motsvarar den profil du tror att webbplatsen vill ha.  

Alla resultat noteras i tabellen för respektive webbplats under rubriken *Resultat*. Resultaten analyseras sen under rubriken *Analys*.

Resultat
-----------------------

Här kommer resultaten från min studie av de tre webbplatserna Svenska friidrottsförbundet, Svensk friidrotts veteranstatistik och VEM inomhus i Braga 2020.

### Svenska friidrottsförbundet

Detta är svenska friidrottsförbundets webbplats med massor av information om friidrottsförbundet, friidrott, tävlingar, resultat, regler, utbildning, media, antidoping etc.

#### Snapshot

[FIGURE src=image/friidrottSe.png class="right" caption="Svenska friidrottsförbundets startsida."]

#### Resultat

Färgpalett:
<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #1b8ef2">
<td style="height: 50px; width: 50px; background-color: #0477bf">
<td style="height: 50px; width: 50px; background-color: #f2b705">
<td style="height: 50px; width: 50px; background-color: #d93f07">
<td style="height: 50px; width: 50px; background-color: #f2f2f2">
</tr>
</table>

| Färgschema  | Accentfärg | Känsla |
|------------|--------------|--------------|
| Vit bakgrund med klarblå header med inslag av accentfärger. | Ja | Sportig, informationsrik och lite formell. Mycket reklam. |

| Typsnitt H1  | Typsnitt H2  | Typsnitt H3 | Typsnitt brödtext | Serif/san-serif) |
|------------|--------------|--------------|--------------|--------------|
| Verdana  | Verdana | Verdana | Verdana | sans-serif |

Kontrasten mellan den ljusa, nästan vita, bakgrunden och den mörka, nästan svarta, texten är mycket hög.  
Kontrast: 12,6


### Svensk friidrotts veteranstatistik

Den här webbplatsen är ideell och innehåller veteranresultat genom åren i friidrott. Veteran inom friidrotten är du från och med det år du fyller 35 år. Webbplatsen innehåller årsbästalistor, veteranrekord och bästa resultat genom tiderna.

#### Snapshot

[FIGURE src=image/veteranStatistik.png class="right" caption="Startsida för svensk veteranstatistik i friidrott."]

#### Resultat

Färgpalett:
<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #d9073f">
<td style="height: 50px; width: 50px; background-color: #048abf">
<td style="height: 50px; width: 50px; background-color:  #03a64a">
<td style="height: 50px; width: 50px; background-color: #f0f2ac">
<td style="height: 50px; width: 50px; background-color: #f28e13">
</tr>
</table>

| Färgschema  | Accentfärg | Känsla |
|------------|--------------|--------------|
| Monokromt med det gula med klickar av 4 accentfärger | Ja, i gubbarna | Minimalistisk, seriös och lite tråkig |

| Typsnitt H1  | Typsnitt H2  | Typsnitt H3 | Typsnitt brödtext | Serif/san-serif |
|------------|--------------|--------------|--------------|--------------|
| normal small Arial  | normal small Arial | bold x-small Arial | normal small Arial | sans-serif |

Kontrasten mellan den ljusgula bakgrunden och den helt svarta texten är mycket hög, ännu högre än den på svenska friidrottsförbundet webbplats.  
Kontrast: 18:1

### VEM inomhus i Braga 2020

Den här webbplatsen ska bjuda in till VEM inomhus i Braga i mars 2020. Här gäller det att locka friidrottsveteraner i hela europa att komma till Braga och tävla. Webbplatsen innehåller information om tävlingen, boende, transport och andra tjänster. Den vänder sig också till media och till de volontärer och anställda som ska jobba med arrangemanget.

#### Snapshot

[FIGURE src=image/ivemBraga.png class="right" caption="Startsida för IVEM i Braga mars 2020."]

#### Resultat

Färgpalett:
<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #a61473">
<td style="height: 50px; width: 50px; background-color: #184d59">
<td style="height: 50px; width: 50px; background-color: #f2b705">
<td style="height: 50px; width: 50px; background-color: #f27405">
<td style="height: 50px; width: 50px; background-color: #f24607">
</tr>
</table>

| Färgschema | Accentfärg | Känsla |
|------------|--------------|--------------|
| Mestadels mörkt och monokromt men ändå färgglatt. Som en triad med accentfärg. | Ja, den gula och den rosa | modern, cool och spännande |

| Typsnitt H1  | Typsnitt H2  | Typsnitt H3 | Typsnitt brödtext | Serif/san-serif |
|------------|--------------|--------------|--------------|--------------|
| Montserrat  | Montserrat | Montserrat | Open Sans | sans-serif |

Kontrasten mellan den ljusa, helvita bakgrunden och den mörka, nästan svarta, texten är mycket hög, ungefär som den på svenska friidrottsförbundet webbplats.  
Kontrast: 13,9

Analys
-----------------------

Det var riktigt roligt att analysera dessa webbplatser för jag kände att jag hängde med och kunde förstå hur de var uppbyggda. Jätteroligt att se att jag lärt mig det. Jag tyckte att webbplatserna var ganska olika med den ganska enkla statistikwebbplatsen och till den lite coolare, modernare VEM i Braga sidan. Friidrottsförbundet är någonstans mittemellan.

Kontrasten på veteranstatistik webbplatsen var klart högst trots den ljusgula bakgrunden men det är tack vare den svarta textfärgen. Den mörka textfärgen på de två andra webbplatser är behagligare tycker jag. Konstrasten på de två sidorna är ändå mycket hög.

#### Kommentar på Svenska friidrottsförbundet

Det är mycket nyheter på startsidan. Jag gick in och tittade *Medicin & Antidoping >> Kosttillskott* för att kolla typsnitt där och det var samma där. De verkar inte använda sig av H1 så mycket, mest H2 som rubrik.  

Jag tycker att sidan förmedlar det den ska, fast utan krusiduller. Däremot måste man nog redan ha ett intresse för friidrott för att använda sidan. Dock tycker jag att sidan är långsam och att det är för mycket reklam.

#### Kommentar på Svensk friidrotts veteranstatistik

Webbplatsen innehåller inte så mycket text utan mer resultat och listor som är uppbyggda med hjälp av tabeller. Det var riktigt roligt att titta runt och analysera denna webbplats för jag förstod hur det hängde ihop och hur den var uppbyggd.  

Webbplatsen är enkel och förmedlar precis det den ska. Jag tycker den är långsam och jag saknar bra navigering, som till exempel tillbaka knapp. Jag gillar den gula färgen som liknar den i svenska flaggan. Men denna webbplatsen är nog bara för oss friidrottsnördar, jag tror inte den tilltalar andra.

#### Kommentar på VEM inomhus i Braga 2020

Första sidan är en bild på inomhusarenan där tävlingarna går i ganska dova färger vilket gör det spännande men också minimalistisk. Dessutom är det en nedräkning till mästerskapet - en kul grej. Alla menyval görs via en hamburgermeny i Google Chrome medan det i Firefox ligger som en navigationsbar i headern. Du kan också välja om du vill ha sidan på portugisiska eller engelska. För att hitta typsnitt och liknande går jag in på *Competition >> Calender* och *About the event >> Facilities*.   

Känslan jag får när jag tittar på sidan är att jag vill åka dit. Arenan verkar jättefin och Braga verkar vara ett jättefint resmål. Jag tycker att de har lyckats med webbplatsen, som jag tror tilltalar alla.

Referenser
-----------------------

[1] Abode Color CC, Color wheel, https://color.adobe.com/create

[2] WebAim Contrast checker, https://webaim.org/resources/contrastchecker/

Övrigt
-----------------------

Författare: Marie Grahn  
Diskussionsgrupp: ingen
