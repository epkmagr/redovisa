Några matbutikers onlineshopping
=======================

Organisationen Valfrihet har kontaktat mig och bett mig göra en analys inom design och webbplatser. Valfrihet är intresserade av onlineshopping och valfriheten att kunna handla varifrån man vill. Det är intressant att jämföra desktop och mobil. Mobilen jag testar ifrån är en Samsung S5 mini.

<b>Designkriterier som ska bedömmas:</b>

* Laddningtid för att söka efter en matvara, t ex vetemjöl.
* Känslan när jag använder onlineshoppingen, är det enkelt, snabbt etc.
* Hur snart får jag tid för att hämta i butik?
* Några speciella kännetecken; designelement och designprinciper?  
* Kostnad?  
* Onlineshopping från mobilen, en Samsung S5 mini

<b>Handlelistan:</b>

* 1 l mjölk standard 3%  
* 1 l filmjölk standard 3%
* 1 bröd Pågens Lingongrova
* 1 paket müssli, Axa gold nut  
* 2 kg ekologiskt vetemjöl  
* 1 paket Ariel kulörtvättmedel 833 gr
* 1 kg nötfärs svensk
* 1 kg tomater (10x100 gram)
* 1 kg apelsiner nät röd
* 1 påse Ahlgrens bilar original   

Urval
-----------------------

Jag utgick ifrån matbutiker som finns i Karlskrona och som har onlineshopping med uthämtningsställe här. Det är också butiker som jag har handlat i och är lite bekant med deras sortiment. Jag presenterade listan för kunden och vi kom fram till att följande webbplatser skulle undersökas:  

1. [Citygross](https://www.citygross.se/)  
2. [ICA Maxi Karlskrona](https://www.ica.se/butiker/maxi/karlskrona/maxi-ica-stormarknad-karlskrona-8917/start/)  
3. [Willys](https://www.willys.se/)  



Metod
-----------------------

För att mäta laddningstider och mängden data som skickas, så använde jag *Devtool i Google Chrome* och fliken *Network*. Jag gör tre laddningar av webbplatsens  startsida och redovisar medeltiden här i rapporten. Vill du se rådatan, så se arket i referens [2]. Cachen var avstängd under mätningarna. Mätningarna gjordes om med CTRL-Shift-r (eller CTRL-R) så att webbläsaren inte skulle använda sina cachade objekt.  

I och med att jag använder *Devtool i Google Chrome* så valde jag att använda *Google Chrome* som webbläsare för att undersöka webbplatserna.

<b>För varje webbplats:</b>

* Ta en snapshot (bild) på webbplatsens onlineshopping.  
* Beskriv den upplevda känslan   
* För varje webbplats startsida, mät med *Devtools* flik *Network* och notera sidans laddningstid tillsammans med sidans totala storlek. Mätningen görs tre gånger och sen tas medelvärdet av mätvärdena.     
* Hur snart får jag hämta varorna för handlelistan i butiken? Antal dagar inklusive röda dagar.
* Beskriv speciella kännetecken som designelement och designprinciper.  
* Kostnad för handlelistan.  
* Hur är det att onlineshoppa från min mobil?

Alla mätresultat noteras i rådata filen, se referens [2], och en sammanfattning noteras i tabellen för respektive webbplats under rubriken *Resultat*. Resultaten analyseras sedan under rubriken *Analys*.

Resultat
-----------------------

Beställningarna gjordes 30/12-2019, så det var väl därför det tog 3 dagar (nyårsafton och nyårsdag) för att kunna hämta matvarorna. Det tog 3 dagar i alla butikerna.

Det finns två varianter efter din onlineshopping; leverans hem och hämta i butik. Alla butikerna erbjuder att du kan hämta färdigpackade kassar i butiken.

Alla butikerna har en avgift för viktvaror och kassar och den är olika i de olika butikerna. Avgiften är på några tior. Jag har valt att inkludera den i priset på min handling.

Det går att spara handlelistor vilket gör det enkelt att plocka fram dem vid behov. Däremot kunde jag inte exportera handlelistor från en butik till en annan. Inte så oväntat kanske men det hade ju varit smidigt för denna undersökningen, då sökningen efter varor att lägga till varukorgen inte är så kul.

#### Onlineshopping från mobilen

Det var lika bra att onlineshoppa med mobilen som från datorn. Jag undersökte först hur det var att onlineshoppa från min dator och sen från mobilen. Jag öppnade *Google Chrome* i mobilen och hoppade till respektive butik via denna rapport. Jag blev positivt överaskad för det var tydligt och enkelt och jag kände igen mig från datorn. Jag provade också att ladda ner Citygross appen på min mobil och där var det enkelt att göra en handlelista och se erbjudanden men det gick inte att onlineshoppa med appen.

### Citygross

Här gick sökfältet att editera och det gillar jag. Däremot måste jag ta bort det jag skrivit dit innan jag kan skriva dit nytt.

Under veckans meny så kan du få recept och med en knapptryckning lägga till alla ingredienserna i din varukorg. Dessutom är det enkelt att klicka bort en matvara du inte behöver handla, t ex om du har redan rapsolja hemma. Mycket smidigt!

#### Snapshot

[FIGURE src=image/proj/varukorgCitygross.jpg class="center" caption="Citygross varukorg."]  

#### Resultat

| Laddningstid | Upplevd känsla  | Kännetecken | Kostnad kr |
|------------|--------------|--------------|--------------|--------------|
| 6,1 s | Känns bra, flera alternativ men mycket sökande men fick hjälp i sökande med underrubriker | Loggan, gult och grått, använder *Lägg till* att lägga till varor i varukorgen, en lista med matvaror presenterade med små bilder under varandra, bra och ganska tydlig varukorg, meny till vänster, underrubriker i sökningen, stort sortiment | 344,06 |

På beställningar under 700 kr så läggs det på en plockavgift på 95 kr men det plockade jag bort i jämförelsen eftersom det är lätt att komma över 700 kr i en handling.

### ICA Maxi Karlskrona

Liksom på Citygross så gick sökfältet att editera och det gillar jag. Däremot måste jag ta bort det jag skrivit dit innan jag kan skriva dit nytt.

ICA Maxi har en finess att när du klickar på veckans recept så dyker alla ingredienserna upp så att du enkelt kan lägga till dem i din handlelista. Du behöver dock klicka på varje ingrediens för att lägga till dem i varukorgen.

#### Snapshot

[FIGURE src=image/proj/varukorgMaxi.jpg class="center" caption="ICA Maxis varukorg."]  

#### Resultat

| Laddningstid | Upplevd känsla  | Kännetecken | Kostnad kr |
|------------|--------------|--------------|--------------|--------------|
| 3,5 s | Känns bra, flera alternativ men mycket sökande | Loggan, rött och vitt, använder plus och minus för att lägga till varor i varukorgen, matvarorna presenteras med stora, tydliga bilder bredvid varandra i ett rutmönster som är responsivt och bra, bra och ganska tydlig varukorg, meny till vänster, stort sortiment | 370,55 |

För en avgift på 99 kr så kör ICA Maxi Karlskrona hem dina varor.

### Willys

Sökfältet var gick inte att editera i vilket jag försökte göra när jag skulle söka efter filmjölk precis efter att jag hade sökt efter mjölk. Det var lite irriterande men desto bättre sen när jag inte behövde rensa sökfältet utan det var bara att skriva nytt direkt.

#### Snapshot

[FIGURE src=image/proj/varukorgWillys.jpg class="center" caption="Willys varukorg."]  

#### Resultat

| Laddningstid | Upplevd känsla  | Kännetecken | Kostnad kr |
|------------|--------------|--------------|--------------|--------------|
| 6,0 s | Känns bra, flera alternativ men mycket sökande | Loggan, vitt, rött och svart, använder plus och minus för att lägga till varor i varukorgen, matvarorna presenteras med stora, tydliga bilder bredvid varandra i ett rutmönster som är responsivt och bra, bra och tydlig varukorg där varorna är uppdelade i områden, hamburgermeny till vänster, ganska stort sortiment | 307,95 |

Analys
-----------------------

Vad är lång laddningstid? Ja, 2-3 s är väl bra sen blir det lite för långt att vänta.

Tävling, snabbaste matbutiken
-----------------------

ICA Maxi är klart snabbast och har helt godkänd laddningstid. De andra två skulle vinna på att förbättra sig något. De upplevda tiden är annorlunda för jag upplever att alla sidorna tar ungefär lika lång tid.

| Placering  | Webbplatsens onlineshopping | Laddningstid |
|------------|--------------|--------------|
| 1:a | ICA Maxi | 3,5 s|
| 2:a | Willys | 6,0 s|
| 3:a | Citygross |6,1 s|

Tävling, bästa matbutiken för onlineshopping
-----------------------

Vilken av dessa matbutiker har den bästa onlineshoppingen? Om man tänker på alla kriterier jag undersökt samt känslan som jag har när jag tittat runt på webbplatsen så blir resultatet så här:

| Placering  | Bästa onlineshoppingen | Kommentar |
|------------|--------------|--------------|
| 1:a | Willys | Ganska stort sortiment och mest lättanvänt men har inga recept. Ett stort plus för den är billigast! Jättebra att varukorgen är sorterad i olika områden. |
| 2:a | Citygross | Stort sortiment, lättanvänt och lätt att hitta matvaror. Bra med recept.|
| 3:a | ICA Maxi | Stort sortiment, lättanvänt och bra med recept. Dyrast och snabbast att söka matvaror. |

Det var ingen klar vinnare utan alla har sitt så det var ganska jämnt mellan placeringarna.

Referenser
-----------------------

[1] [Google PageSpeed Insight](https://developers.google.com/speed/pagespeed/insights/)

[2] [Mätdata laddningstid](img/proj/Kmom10MatningarLaddningstidOnlineshopping.pdf)

Övrigt
-----------------------

Författare: Marie Grahn  
Diskussionsgrupp: ingen
