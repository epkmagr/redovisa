Designelement i Kmom06
==============================

Uppgiften handlar om att beskriva designen av ditt tema, kmom06, och vilka designelement som jag har valt att jobba med och på vilket sätt. Ange eventuella källor som förklarar begreppet designelement. Man skulle välja ut fem eller fler tekniker från listan nedan, för att jobba med designelement och applicera dem på ditt tema. Det blev så att jag valde att jobba lite med alla.  

* Punkter  
* Streck  
* Texturer, mönster  
* Former  
* Färger  
* Gradients  
* Kontrast  
* Typografi  
* Rymd/Space (förhållandet mellan element)  
* Bilder  

Urval
-----------------------

Jag använder följande designelement, se sammanställningen i tabellen nedan:

| Designelement | Kmom06 |
|------------|--------------|
| Punkter | Ja, lite |
| Streck | Ja, ganska mycket |
| Texturer, mönster | Ja, en del |
| Former | Ja, lite |
| Färger | Ja, lite |
| Gradients | Ja, ganska mycket |
| Kontrast | Ja, ganska mycket |
| Typografi | Ja, lite |
| Rymd/Space | Ja, en del |
| Bilder | Ja, en del |

Resultat och analys
-----------------------

#### Punkter

Det är ett designelement som jag inte använder mig så mycket av. Jag försökte lägga in punkter på flera ställen för att skärma av ovanför till exempel ovanför footer, under breadcrumb etc men hittade inget bra ställe. Däremot tyckte jag att det blev snyggt att byta ta bort strecket under rubrikerna i footern och ersätta dem med punkter.

#### Streck

Streck använder jag mig av ganska mycket. Under varje rubrik finns ett streck för att förstärka att det är en rubrik. Flashbilden kan ses som ett streck under navbaren.

#### Former

Jag använder mig av en box runt varje rubrik för att ytterligare förstärka dem. Dessutom har jag rundade hörn på bilderna, för att jag tycker att det blir snyggare. Bylinen är en form som dessutom har en border runt.    

#### Texturer/mönster

Flashbilden blir liksom ett mönster för den är en sån närbild på min blå ljung. Den gradienta färgen i footern kan ses som ett mönster. Jag la en del av flashbilden som bakgrundsmönster till breadcrumbregionen. Det blev kanske inte snyggare men definitivt lite roligare. Dessutom gjorde jag en bakgrundsbild till bylinen med *Background Image Generator - SiteOrigin* och utgick från den gamla bakgrundsfärgen till bylinen. Det blev jättebra och mer levande.   

#### Färger

Jag har få färger utvalda från min flashbild i en enhetlig färgskala. Den mörkblå bakgrunden och den ljusblå textfärgen är framtagen från bilden och från ett RYB-hjul. Jag gillar den mörkblå bakgrunden. Den är vilsam att titta på.

#### Gradients

Jag använder mig av en gradient färgskala i footern för att få till liv. Dessutom har jag använt samma gradienta färgskala som bakgrund till rubrikerna i sidomenyerna, till previous och next samt till föregående och nästa deltext, som till exempel redovisningstext. Färgskalan i gradienten är diskret men ändå där.

#### Kontrast

Jag har en mörk bakgrund och en ljusblå textfärg vilket ger en bra kontrast. Bylinen är ljusare för att den ska poppa ut lite. På omsidan så tyckte jag att bilden på husen blev tydligare om jag la en vit ram runt. Kontrasten med bakgrunden blev större.

#### Typografi

Jag valde typsnittet Lora för att det är tydligt, stiligt och vackert. Jag har inte använt så många olika typsnitt och fonter för jag tycker att det blir rörigt. Nu är det bara andra typsnitt på till exempel code under *Verktyg*. Däremot gillar jag italic eller kursiv stil, så den finns i bylinen, längst ner i footern och som bildtext.

#### Rymd/space

Jag tycker om att det är luft mellan innehållet och det har jag med en kolumn emellan sidomenyer och artikeln i mitten. Det är vilsamt för ögat. Det är lite roligt att det kallas "white space" eftersom min "white space" är mörkblå.  

#### Bilder

Jag började med att välja flashbild och sen utgå från den i val av färgpalett och typsnitt. Det är kul med en flashbild för den drar till sig uppmärksamhet och dessutom ger den mig inspiration till den övriga designen. Varje vald del i en innehållsförteckning har en bakgrundsfärg och italic font och nu även en bakgrundsbild på en del av min blå ljung.    

Bilderna i bloggen är från en skogspromenad på Västra mark. Jag fotade längs vägen och när jag rundan var klar så stod min bil där. Då fick jag inspiration och tänkte att jag kunde göra något med den röda färgen och bilmärket.

Kommentar
-----------------------

Min design är ganska sparsmakad  och stilren. Jag gillar streck och boxar eller rektanglar.
Dessutom gillar jag gradienta färgskalor.

Referenser
-----------------------

[1] [Visual design elements and principles](https://en.wikipedia.org/wiki/Visual_design_elements_and_principles)

[2] [Background Image Generator - SiteOrigin](http://bg.siteorigin.com/)

[3] [Design Elements & Principles](https://www.canva.com/learn/design-elements-principles/)


Övrigt
-----------------------

Författare: Marie Grahn  
Diskussionsgrupp: ingen
