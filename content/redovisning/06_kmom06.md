---
---
Redovisning kmom06
=========================

Det kändes först konstigt och ovant att tänka i termer av designelement och designprinciper. Det var inte bara ovant för jag kände mig hämmad först. Sen när jag lärde mig mer, så insåg jag att jag har använt många av dem utan att tänka på att det var designelement eller designprinciper.

Från uppgiften “Utvärdera designprinciper som webbplatser använder sig av” så tar jag med mig ytterligare verktyg för att kunna granska webbplatser. Efter dessa tre utvärderingar som jag har gjort, så tittar jag på webbplatser med andra ögon, mer kritiskt och mer efter designelement och designprinciper. Jag var ute och åt i fredags kväll och började då granska menyn...ett streck här och en ruta där...jag fick inte med mig resten av sällskapet för de var mer intresserade av maten.

Jag upptäckte att jag redan har använt en hel del av designelementen och designprinciperna. Därför var det svårt att lägga till extra designelement och designprinciper. Jag var redan nöjd/mätt med designen. Det underlättar att tänka designelement och designprinciper för att granska min egen webbplats med lite mer kritiska ögon. Jag valde att låta kmom06-designelement.less bli veckans defaulttema.

Jag tänker på att “the final touch” är magkänslan i webbdesignen. Men den magkänslan blir ju bättre ju mer jag kan om webbdesign och dessutom bättre ju mer erfarenhet jag får. Sen tror jag att “the final touch” är en talang man har också, eller?

TIL för kmom06 är att jag gillar vissar designelement mer än andra. Jag gillar streck, boxar, när rubrikerna poppar upp och så gillar jag rundade hörn på bilder. Dessutom hade jag lagt in flera designelement och designprinciper utan att tänka på det. Och att kunskapen om designelement och designprinciper kommer att hjälpa mig med min fortsatta design.
