---
---
Redovisning kmom05
=========================

Jag valde tre webbplatser som jag upplever långsamma och det var roligt att utföra mätningar för att verifiera detta. I min tävling vann BTHs webbplats och den är ju långsam, så de andra webbplatserna var ännu långsammare. Jag valde även att mäta två andra sidor än startsidan på respektive webbplats för att se om de var något snabbare och det var de. Det var mycket intressant att SEO kan vara så högt på BTH, som ändå tar cirka 6 s att ladda. Det var intressant att läsa om vad de tog upp i som förbättringsförslag.

Jag använder mest 3D Paint för den är busenkel att använda men kan inte så mycket. När jag behöver göra mer avancerade grejer, så tar jag till Gimp. Jag blev helt frälst av Cimage, man kan göra det mesta där och slipper nästan använda ett bildverktyg. Så roligt att leka med bilderna i Cimage.

Jag vet inte om jag utnyttjade modulen @desinax/figure till fullo men den kändes bra att jobba med. Bra med fördefinierade klasser och responsiv funktionalitet.

Jag vill helst ha bra och skarpa bilder på webbplatserna men samtidigt tycker jag att det är jobbigt när det tar för lång tid att ladda en sida. Responsiva bilder är jätteviktigt, framför allt på små skärmar, som min mobil. Det är bra att det finns mätverktyg som *Lighthouse* för att göra en kvalitetskontroll av webbplatsen.

Min största TIL är att det är så fruktansvärt mycket man kan lära sig om att hantera bilder på webben. Det känns som om jag snuddat vid ämnet och skulle egentligen behöva mer tid för att säga att jag kan det.
