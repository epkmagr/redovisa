---
---
Redovisning kmom04
=========================

Uppgiften med att utvärdera tre webbplatser var tidskrävande men nyttig och lärorik. Det var roligt att se att jag lärt mig en hel del för jag kunde hänga med och förstå hur de var uppbyggda.

Jag valde kmom03 som mitt bastema då jag gillar färgskalan, flashbilden och stylingen från den. Jag använde Adobe Color CC för att plocka fram färgerna. Jag använde inte accentfärger i något av mina teman utom möjligen i mitt fun tema.

Till mitt minimalistiska schema valde jag kmom03s bgColorBody, en ljusblå, som grundfärg. Resten av färgerna en grå och ännu en ljusblå är nyanser (shades) från grundfärgen. Jag valde att behålla Verdana men ta bort serif för att det skulle se renare ut. Den här varianten är jag nöjd med.

För mitt färgglada tema så valde jag att utgå ifrån footerns bakgrundsfärg, som jag tycker är den färggladaste färgen i mitt bastema. Sen valde jag triadiskt färgschema utifrån footerns bakgrundsfärg. Färgerna blev ganska mättade och inte så glada som jag väntat mig. Det var dessutom jättesvårt att göra det färggladare för jag tycker mest att det blev fult.  

I mitt mörka tema så utgick jag ifrån min blå ljung och fick då fram en färgskala där den mörkaste färgen fick bli bakgrundsfärg och den näst ljusaste textfärg. Kanter och annat i den mellanblå färgen. Mitt mörka tema fick bli mitt default tema denna veckan därför att det blev min favorit.

Jag lekte lite med animeringar och bakgrundsfärg som ändrar sig i mitt fun tema. Jag utgick ifrån mitt färgglada tema när jag gjorde mitt fun tema.

Jag tycker att det är jättesvårt att välja typografi. Font fontFamilyVerdana är den jag som är lättast att läsa från skärmen. Times New Roman snyggast men jag vill gärna förstora den för jag tycker den blir svårare att läsa. Jag valde att behålla fontFamilyVerdana till det minimalistiska temat. Jag tyckte det var roligt att leta fonter på google fonts och valde en rolig, lättläst och lite tjock serif font till det färgglada temat. Till det mörka temat valde jag en font som jag tyckte var lättläst men framför allt elegant då jag tycker det mörka temat blev stiligt och elegant.

Jag använde baseKmom03 som min bas och duplicerade den till 04_minimalistic.less och den i sin tur till 04_colorful.less och 04_dark.less. I 04-filerna uppdaterade jag kommentaren som syns i Styleväljaren och anropade en modul med respektive tema i slutet av 04-filen. Under module la jag minimalistic.less, colorful.less och dark.less. Jag började med minimalistic.less och utgick ifrån den när jag skapade de två andra filerna. Färgskalan från Adobe Color CC ligger längst ner i filerna, minimalistic.less, colorful.less och dark.less, under module.

Jag lärde mig att jag mest använt monokromatisk (enfärgad) färgskala på mina webbplatser för att jag tycker det blir vilsamt. Denna vecka lärde jag mig att jag gillar inte så mycket färg och vill ha en sparsmakad design. Jag blev lite förvånad....för jag trodde att jag gillade färg. Dessutom fick jag insikt om att jag lärt mig en hel del om webbplatser när jag gjorde utvärderingen av webbplatserna. Ett härligt kvitto!
