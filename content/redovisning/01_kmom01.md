---
---
Redovisning kmom01
=========================

Jag har inte jobbat med ramverk för att bygga webbplatser innan denna kursen. Min erfarenhet av att bygga webbplatser kommer från kursen htmlphp. Det var en tröskel att lära sig ramverket tillräckligt för att kunna styla det som jag ville. Jag har ju vana av Javautveckling och då var det ju ett stort system som jag gjorde ändringar i. Så det kändes vant att ha den där tröskeln att ta sig över och jag visste ju att jag kommer att lära mig ramverket mer och mer.

Jag har jobbat med Git och Make när jag jobbade med Javautveckling, så det känns bekant. Github har jag använt innan men Composer är något nytt för mig. Först trodde jag att composer var ett kommando till dbwebb men sen installerade jag det och då funkade kommandot mycket bättre. Jag tycker att det känns bra med Git och versionshantering.

Eftersom jag jobbat länge inom design/Javautveckling så är det begreppet "design" välkänt, liksom det faktum att det betyder olika för olika människor. För mig är design något som fungerar som det är tänkt och att det är lätt att förstå hur det ska användas. Målet är att användaren inte ska behöva en manual. Det ska också underlätta arbetet för användaren.

Vad som gör en webbsida snygg, intressant eller lättläst, är till stor del tycke och smak. Men jag märker att det finns en hel del saker som underlättar för läsaren liksom att det finns en hel del i bakgrunden, som ramverk, som underlättar för designers/programmerare.

Det gick väl bra att styla webbplatsen men i början stylade jag "fel" saker/regioner. Jag funderar också på om jag stylar rätt saker ibland. För när jag var nöjd med Hemsidan så såg det inte ut som jag ville på Omsidan och då fick jag ändra stylingen. Men jag antar att det är lite nybörjarmisstag eftersom jag inte kan ramverket så bra ännu. Jag bytte ut favicon och flashbild. Jag inspirerades av flashbilden när det gäller färger; blått, vitt och svart.

Min största TIL är att det som ser bra ut för en sida, inte behöver se bra ut på nästa sida. Det andra är att jag behöver lita mer på min egen kunskap och inte vara osäker i min programmering/styling. Och försöka lära mig vad som är "good enough"...för det är ju lätt att styla i all evighet...bara lite till...
